# Oppimispäiväkirja: Git projektissa

__Mitä hyötyä voisi olla versionhallinnasta, jos kehität projektia yksin?__

Versionhallinta auttaa huolehtimaan, että voit palata aiempiin (toimiviin) versioihin eikä koodi pääse katoamaan. Sen avulla voi myös kehittää ja kokeilla erilaisia asioita ilman, että sotkee välttämättä koko projektia. Se auttaa myös erottamaan esimerkiksi kehitys- ja testausympäristön. 

__Mitä hyötyä voisi olla versionhallinnasta, jos projektissa on useita kehittäjiä?__

Samat kuin aiemmassa vastauksessa, mutta ylipäätään se ettei tiedostoja ja muutoksia tarvitse vaihdella muistitikuilla tai jollain muilla kömpelöillä ratkaisuilla. Eli voidaan tehdä töitä samaan aikaan järkevällä tavalla. Näkyvyys muiden työhön.  

__Miten järjestäisit projektitiimin versionhallinnan 3-4 hengen ohjelmistoprojektikurssilla? Laadi tiimiläisille lyhyt ohje, miten projektissa toimitaan.__

Luodaan tiimille yhteinen etärepositorio GitHubiin, jolle sovitaan haarat (ainakin main ja develop, yksilöillä omat develop-haarat eri kehitettäviin asioihin liittyen). Sovitaan yhteiset käytännöt kommentteihin, jotka on toki pakollisia. Pull requestien hyödyntäminen varsinkin mainiin yhdistäessä.        

__Kommenttini opintojaksosta, esim. sisällöstä, materiaalista, työmäärästä, hyödyllisyydestä, työmäärästä. Mitä toivoisit olevan enemmän, mitä vähemmän?__

Kiitos opintojaksosta! Kurssi on varmasti todella hyödyllinen ja koin että opin itse todella paljon. Se auttoi myös tunnistamaan minkä aiheiden kanssa pitää vielä kertailla ja harjoitella lisää. Koen että opintojakso soveltui ihan hyvin opintojen alkuvaiheeseen, vaikka osittain varmasti lisäsi haastetta: se auttaa kuitenkin tulevaisuudessa paljon sillä nyt Git-taitoja voi harjoitella ja kerrata tulevilla opintojaksoilla ja omissa projekteissa. Aihe veti mukaansa ja tuli tehtyä tehtävät suhteellisen nopealla aikataululla. Erityisesti viimeiset Harjoitus 6 oli erityisen mielenkiintoinen ja opettavainen kun sai treenailla botin kanssa ja sai hieman käsitystä millaista työskentely tiimissä voisi olla: sen tyylisiä tehtäviä olisi voinut olla enemmänkin. Osa tehtävistä oli ehkä hieman epäselviä, tai oli ehkä hankala arvioida aloittelijana tuliko kaikki oikeat vaiheet tehtyä oikein. Myös oppimispäiväkirjojen kanssa kikkailu vaati paljon selvittelyä, sillä suora kopiointi ei onnistunut terminalissa ja sitten päädyin tekemään sen Forkilla GitHubissa (jota harjoiteltiin vasta viimeisessä tehtävässä). Kehityskaari Harjoituksesta 2 Harjoitukseen 7 oli hurjan iso ja opintojakso lisäsi kipinää jatkaa harjoittelua.    